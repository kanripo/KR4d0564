# -*- mode: mandoku-view; -*-
#+TITLE: 梧溪集
#+DATE: 2015-08-25 00:14:37.731809
#+PROPERTY: ID KR4d0564
#+PROPERTY: BASEEDITION WYG    
#+PROPERTY: JUAN 提要
<pb:KR4d0564_WYG_000-1a>¶
欽定四庫全書　　　　　集部五¶
　梧溪集　　　　　　　　别集類四(元/)¶
　　提要¶
　　　　(臣/)等謹案梧溪集七巻元王逢撰逢字原吉¶
　　　　自號席帽山人江陰人當至正間被薦不就¶
　　　　避地吳淞江築室上海之烏泥涇適張氏據¶
　　　　吳東南之士咸為之用逢獨髙蹈逺引及洪¶
　　　　武初徵召甚迫又以老疾辭逢少學詩于陳¶
<pb:KR4d0564_WYG_000-1b>¶
　　　　漢卿得虞集之傳才氣宏敞而不失謹嚴集¶
　　　　中載宋元之際忠孝節義之事甚備每於詩¶
　　　　首作小序以標其崖略足補史傳所未及葢¶
　　　　其微意所寓也是書傳本差稀王士禎屬其¶
　　　　鄉人楊名時訪得明末江陰老儒周榮起手¶
　　　　録本乃盛傳于世榮起號硯農究心六書毛¶
　　　　晉汲古閣刋板多其所校定云乾隆四十四¶
　　　　年三月恭校上¶
<pb:KR4d0564_WYG_000-2a>¶
　　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官　(臣/)　陸　費　墀¶
